# OOPlabs
Лабораторна робота №1
Реалізувати у вигляді об’єктно-орієнтованої системи структури даних та алгоритми з інших предметів (Список 1). Реалізовані структури даних мають підтримувати роботу з даними різних типів. Продемонструвати роботу системи на примітивних типах (int, double), бібліотечних типах (string, vector), а також реалізованих класах (Список 2). Для всіх структур даних реалізувати методи отримання текстового подання (наприклад, з метою виводу на екран), а також генерації відповідних структур даних, заповнених випадковими даними. Можна додатково реалізувати запис відповідних структур у файл та зчитування з файлу (і отримати додаткові бали)

Список 1: структури даних та алгоритми.
Список, циклічний список. Реалізації на основі зв’язних списків, масивів змінної довжини, бібліотечних засобів. Пошук елемента за значенням, за індексом, першого елемента за заданою умовою. 


Список 2: класи для опису даних.

Інформація про дату (рік, місяць, день) та час (години, хвилини, секунди). Перевірка правильності дати та часу відповідно до григоріанського календаря. Арифметика моментів часу: різниця між двома моментами часу у заданих одиницях, додавання чи віднімання такої різниці до заданого моменту часу. Обчислення дня тижня для заданої дати.

Лабораторна робота №2
Реалізувати програму з графічним інтерфейсом користувача. Для реалізації інтерфейсу можна використовувати Qt або інший фреймворк (за бажанням студента, погодивши з викладачем).
Далі наведені можливі програми для реалізації, для кожної з яких є основні можливості (які треба обов’язково реалізувати) та список додаткових можливостей (з них обов’язково треба обрати хоча б декілька для реалізації, хоча за бажання можна реалізувати й усі, отримавши за це більше балів). Варіантом цієї лабораторної  роботи є номер програми та номери додаткових можливостей, які будуть реалізовані.
За бажанням можна запропонувати свій власний варіант – яку програму хочеться реалізувати. Складність програми має приблизно відповідати вже наведеним варіантам. Запропонований варіант треба узгодити з викладачем. Також треба навести короткий опис реалізованої програми. Можна також запропонувати додаткові можливості для однієї з наведених програм.

Програма 1 – розумний таймер
